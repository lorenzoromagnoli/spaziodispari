---
title: Acquaticità adulti
subtitle: High-fidelity mobile app designs for a super awesome social media company.
description: This is a demo post that shows what you can do inside portfolio and blog posts. We’ve included everything you need to create engaging posts and case studies to show off your work in a beautiful way.
featured_image: /images/acquaticità.jpg
accent_color: '#4C60E6'
gallery_images:
  - demo.jpg
  - demo.jpg
  - demo.jpg
category: adulti

layout: course


first-block-title: Cosa si fa in acqua
first-block-subtitle: Giocare nell’acqua “amica”, un modo diverso per stare insieme con mamma e papà.
first-block-description: Non si tratta di imparare a nuotare, poiché i piccoli non hanno la maturità necessaria per apprendere le dinamiche dei gesti natatori, ma di permettere al bambino, con un aiuto stimolante ed attento, di acquisire una certa autonomia nell’acqua, possibile ad ogni età.
first-block-video:
first-block-image:
course_filter: acquaticità_adulti

regolamento-img: /images/acquaticità.jpg
regolamento-subtitle: Queste sono le regole da rispettare
regolamento-regole:
- I bambini sotto i 4 anni entrano accompagnati da Adulti
- E obbligatorio fare la doccia con il sapone prima di entrare in vasca
- ...
---
#### La filosofia

>«Uno dei principali obiettivi legati all’esperienza di piscina è il raggiungimento dell’autonomia, ma è bene specificare che anche in questo caso ci sono diversi percorsi per raggiungere la stessa meta. Anche nella vita quotidiana dei bambini il raggiungimento di determinate autonomie rappresenta l’elemento fondamentale nella costruzione dello schema corporeo e di questo sono ben coscienti i genitori che valorizzano ogni minima acquisizione di competenze e abilità motorie dai primi mesi di vita. »[^1]


>«Nell’acqua il bambino è portato verticalmente, una volta che abbia dimostrato di sentirsi a proprio agio nell’ambiente; è girato con gli occhi verso i genitori “pelle contro pelle” con l’acqua che ricopre le spalle. Questo atteggiamento rassicura il bambino e lo aiuta in seguito a girarsi verso l’esterno. La curiosità, il desiderio di prendere i giocattoli favoriscono l’esplorazione della piscina, accompagnati dai genitori….. Per favorire il raggiungimento dell’autonomia nell’acqua dobbiamo fornire ai bambini una vasta gamma di opportunità in cui possano attuare una ricerca con il proprio corpo; ma il dato essenziale è permettere di sperimentare tutte le sfaccettature dell’attaccamento prima di vederli staccare dall’adulto.
Ogni piccola abilità acquisita in acqua, dal camminare da soli al tuffarsi dal bordo, dal tollerare gli schizzi al risalire dall’acqua, possono essere apprendimenti condizionati o frutto di ricerca personale.
Noi optiamo per questa seconda ipotesi dato che non vogliamo dei bimbi solamente nuotatori, ma anche acquatici: persone che abbiano interiorizzato la confidenza con l’acqua, fissandola nella propria memoria ma non in termini produttivi, bensì di gioia di muoversi e di giocare in essa.»[^1]

[^1]: Nuotare da tre a sei anni Andrea Imeroni, Sergio Simoni La Nuova Italia Scientifica, Roma 1982

#### Il ruolo del genitore
>«Il genitore è il principale referente per la comunicazione del bambino. Come tale trasmette fin dai primi tempi dell’esperienza del bambino sicurezza, considerazione, facilitazione o il contrario. Il genitore è il principale modello per la gestione del proprio corpo. Come tale è il primo referente dei comportamenti ai quali è costantemente educato il bambino, sia con interventi volontari che involontari. Infine è il principale condizionatore di autonomie o dipendenze con i suoi permessi, giudizi, richieste, interventi etc. Tutto questo avviene di solito in famiglia dove ci sono problemi di diverso genere che spesso non permettono al genitore di adottare soluzioni “formative” positive.
In piscina è possibile recuperare queste soluzioni formative sia perché é una “nicchia” che protegge il genitore, sia perché c’è qualcuno che l’aiuta. A volte però i genitori non percepiscono appieno la valenza della situazione nuova: così faticano ad entrare nelle attività oppure le inducono o non interagiscono fra loro. Altre volte invece si sentono parte delle dinamiche e vivono interamente la dimensione di gioco, con gratificazione sia loro che dei bambini.
Un corretto sviluppo delle situazioni dinamiche della pratica dell’acquaticità porterà all’evoluzione del rapporto genitori-bambini, per poi arrivare al rapporto bambini-bambini.»[^2]

[^2]: Primi Passi UISP di Andrea Imeroni 1993
